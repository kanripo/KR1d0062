# -*- mode: mandoku-view; -*-
#+TITLE: 月令明義
#+DATE: 2015-08-24 22:10:30.449585
#+PROPERTY: ID KR1d0062
#+PROPERTY: BASEEDITION WYG    
#+PROPERTY: JUAN 卷二
<pb:KR1d0062_WYG_002-1a>¶
欽定四庫全書¶
　月令明義卷二¶
　　　　　　　　　　　　明　黄道周　撰¶
　　孟夏章第四¶
孟夏之月日在畢昏翼中旦&KR0276;女中(舊歴不用/改從今左)¶
孟夏之月日在昴昏七星中旦危中¶
　(四孟之月宜紀節氣此亦中氣也立夏之日日在胃/八度昏柳八度中旦虚初度中昏柳則孟秋之中氣)¶
　(旦虚則孟春之中氣也小滿在昴七度昏張三度天/廟中旦危六度中昴髦頭也昴七星西南星距極七)¶
<pb:KR1d0062_WYG_002-1b>¶
　(十度北六星曰卷舌天子視其曲直以察讒佞賢士/將登則讒佞間作曲而暗則賢士得理於時房一度)¶
　(見於東方房為天駟亦夏官司馬之所治也/鉤鈐鞬閉夾持其間鈐鞬不移則明堂安寧)¶
其日丙丁其帝炎帝其神祝融其蟲羽其音徴律中中¶
吕其數七其味苦其臭焦其祀竈祭先肺¶
　(萬物相見於離丙丁著明之義也炎帝為大庭氏神/農也顓頊氏有子曰黎為祝融或曰亦就於髙明也)¶
　(羽者鳥隼之屬木成而翔葉也徴數五十四宫聲三/分損一之所生也樂記曰徴亂則哀其事勤言其音)¶
　(屬事也仲吕律長六寸六分六釐六毫六絲六忽其/數六十故謂之已陽之所以止陰之所以始也周語)¶
　(曰仲吕以宣中氣亦謂之小吕吕者如人自相語也/金生其中物莫之知至南吕而著矣至大吕而大三)¶
<pb:KR1d0062_WYG_002-2a>¶
　(吕者皆金也六樂皆歌之以應三鐘故謂之吕古之/為律者至仲律而止矣京房又益以四十八律故六)¶
　(十律而聲音之數備也七者火之所成也焦苦者禮/節之氣也君子聞其氣以繁而能清促而能舒勞而)¶
　(能安苦而能甘祀竈從火之義也祭之先肺曰是火/王矣飲食焦苦勿傷心繫故其夏氣不鬰秋氣宣利)¶
　(也/)¶
螻蟈鳴蚯蚓出王𤓰生苦菜秀¶
　(王𤓰生夏小正曰王萯秀或曰王萯萆挈也生田中/色赤感火氣而生苦菜味苦感火味而成周訓曰立)¶
　(夏之日螻蟈鳴又五日蚯蚓出又五日王𤓰生螻蟈/不鳴水潦淫漫蚯蚓不出嬖奪后王𤓰不生困於百)¶
　(姓小滿之日苦菜秀又五日靡草死又五日小暑至/苦菜不秀賢人潛伏靡草不死國縱盗賊小暑不至)¶
<pb:KR1d0062_WYG_002-2b>¶
　(是謂/隂慝)¶
天子居明堂左个乘朱輅駕赤駵載赤旂衣朱衣服赤¶
玉食菽與雞其器髙以粗¶
　(明堂左个南堂東偏也古者天子純朱諸侯黄朱麥/菽羊雞皆以養陽也春夏養陽秋冬養陰器用髙粗)¶
　(象物/壯也)¶
是月也以立夏先立夏三日太史謁之天子曰某日立¶
夏盛徳在火天子乃齋立夏之日天子親帥三公九卿¶
大夫以迎夏於南郊還反行賞封諸侯慶賜遂行無不¶
<pb:KR1d0062_WYG_002-3a>¶
欣悅¶
　(迎夏南郊致火徳也氣已至矣又親帥公卿迎致者/何也示民不疑也爵賞非以悦人也無有不當則天)¶
　(下欣悦異文而同情也鄭元曰古者於禘發爵賜服/順陽義也於嘗出田邑發秋政順隂義也今以禘月)¶
　(封諸侯似為失之然據祭統言發爵賜服雖不出田/邑亦可稱封矣葢諸侯以上日助祭於郊廟至是還)¶
　(國而慶讓皆行言慶不言讓者為迎夏也封猶賜也/山川土田掌在故府雖有興王不敢以畀列辟周室)¶
　(之衰則自平王以岐雍賞秦陽樊温原攅茅賞晉始/也原為王守而晉文攻之攻以示信則何信之有晉)¶
　(人之覇則自文公歸而賞從行者始也文公之賞從/行者曰夫道我以仁義防我以徳惠者受上賞輔我)¶
　(以行卒以成立受次賞矢石之難汗馬之勞受次賞/若以力事我而補吾缺又其次矣古今賞法以仁義)¶
<pb:KR1d0062_WYG_002-3b>¶
　(徳惠重於汗馬者獨晉文公耳管夷吾曰乘夏方長/審治刑賞必明經紀斷事以理虛氣平心乃去喜怒)¶
　(若倍法棄令而行怒喜禍亂乃殆故曰喜無以賞怒/無以殺喜以賞怒以殺怨乃起令乃廢驟令不行民)¶
　(心乃外外之有徒禍乃始芽衆之所忿寡不能圖管/子之意以長夏火徳屬怒故為平虛以持之人主平)¶
　(其喜怒則天下無不欣悦古今治法皆以賞罰並言/惟月令詳於慶賞而畧於刑威秋令云斬刈必當亦)¶
　(不過一言而已葢盛世/之遺文仁主之要務也)¶
命太尉贊桀俊遂賢良舉長大行爵出禄必當其位¶
　(鄭元以太尉秦官疑月令為吕秦作也或三代時有/其官漢襲用之不必秦耳春令稱命相布徳不必云)¶
　(丞相也秦草創不數載張陳嘗稱太尉漢雖雜用或/有淵源如髙祖初年令大謁者章下議天子所服相)¶
<pb:KR1d0062_WYG_002-4a>¶
　(國何御史大夫昌將軍陵太子太傅通等議天子所/服春夏秋冬當法天地順四時以治國家順是以下)¶
　(王侯有土之君及兆民皆如是是以身無禍殃年夀/永久此奉宗廟安天之大禮也於是條上命謁者趙)¶
　(堯舉春李舜舉夏倪湯舉秋貢禹舉冬人各職一時/條天子居處服用之節與所宜行之令以聞是事雖)¶
　(近於俳優而義實本於周禮今周禮中官儀雖别而/四時之官未改也緯書稱舜為太尉天文有星名謁)¶
　(者考其繇來皆非一端今不滯其節目而稽其綱領/要以此時造士適於大司馬行爵出禄必當其位是)¶
　(即周官之法今太宰所以掌治天官所以叙正率繇/此也行爵出禄不當其位則忿怒競起夏氣乘之為)¶
　(厲於天下漢陽嘉間歳有災旱黄瓊䟽曰間者卦位/錯繆寒燠相干宜開石室案河洛命史官條上災異)¶
　(又使近臣儒者參考政事數見公卿考察得失諸無/功徳者悉聴自引黜又云昔魯僖遇旱以六事自讓)¶
<pb:KR1d0062_WYG_002-4b>¶
　(躬節儉閉女謁放讒佞者十三人誅税民受賂者九/人退舍南郊天立大雨其意亦與月令相發月令每)¶
　(言慶賞不言誅罰每言舉賢遂良不言逐讒放佞其/意只存於禮樂農桑寛慈惠下故賈逵蔡邕定以為)¶
　(周公所作不以官儀疑其秦書也其日躔中星起於/牽牛或張蒼叔孫通之徒稍有條飾採於春秋未可)¶
　(知/耳)¶
是月也繼長増髙毋有壊墜毋起土功毋發大衆毋伐¶
大樹是月也天子始絺命野虞出行田原為天子勞農¶
勸民毋或失時命司徒循行縣鄙命農勉作毋休于都¶
　(鄭氏曰繼長増髙謂草木蕃廡非人工也先命野虞/董以司徒重其事也周禮載師閭師司徒之屬或亦)¶
<pb:KR1d0062_WYG_002-5a>¶
　(稱司徒通官也月令之義以農時為本文景之間最/重其事景帝二年夏四月詔曰雕文刻鏤傷農事者)¶
　(也錦繡纂組害女紅者也農事傷則饑之本也女紅/害則寒之原也饑寒並至而能無為非者寡矣朕親)¶
　(耕后親桑以奉宗廟粢盛祭服為天下先不受獻減/大官省繇賦欲天下務農蠶素有積蓄以備災害彊)¶
　(無攘弱衆無暴寡老耆以夀終㓜孤得遂長今歳或/不登民食頗寡其咎安在或詐偽為吏吏以貨賂為)¶
　(市漁奪百姓侵牟萬民縣丞長吏也奸法與盗盗甚/無謂也其令二千石各修其職不事官職耗亂者丞)¶
　(相以聞請其罪布告天下使明知朕意後元三年又/詔曰農天下之本也黄金珠玉饑不可食寒不可衣)¶
　(以為幣用不識其終始間或歳不登意為本者衆農/民寡也其令郡國悉勸農桑益種樹可得衣食物吏)¶
　(發民若取庸采黄金珠玉者坐贓為盗二千石聴與/同罪於是天下一意於農桑農民貲滿十而上得補)¶
<pb:KR1d0062_WYG_002-5b>¶
　(吏以勸力田者然而農少獲終不得入貲先時五年/詔曰人不患其不智患其為詐也不患其不勇患其)¶
　(為暴也不患其不富患其無厭也其惟廉士寡欲易/足今貲算十以上乃得官廉士算不必衆有市籍不)¶
　(得官無貲又不得官朕甚愍之其貲算四得官亡令/廉士乆失職貪夫長吏焉臣觀文帝時勸課農桑一)¶
　(於敦本然如景帝詔微刻覈近於文法矣文帝意在/孝弟景帝意在廉能於是孝廉農桑為西漢極盛黄)¶
　(覇之於賴川召信臣之於南陽文翁之於西蜀率遵/令著績名於天下郡國貢士亦文質可觀然而月令)¶
　(稱聘名士禮賢者贊俊傑遂賢良及洪範稱有猷有/為有守皆博舉才徳不專名孝廉豈孝廉士本質猶)¶
　(女子貞□不煩推颺歟觀於/經史世風上下槩可見也)¶
是月也驅獸毋害五穀毋大田獵農乃登麥天子乃以¶
<pb:KR1d0062_WYG_002-6a>¶
彘嘗麥先薦寢廟¶
　(薦鮪而祈麥嘗彘而薦之謂是榖之最重者也春秋/書無麥無麥苖其意憂以勤月令書為麥祈實以彘)¶
　(嘗麥其禮至以備先薦/寢廟告天地之和也)¶
是月也聚畜百藥靡草死麥秋至斷薄刑决小罪出輕¶
繫¶
　(聚畜百藥何也謂是暵之可材也天地之性以生人/為主其人之疴𤯝沴戻皆豫為物以郤之若夏楚鍼)¶
　(石之於罪慝也北方是多風寒生袪風禦寒之物南/方是多毒瘴生解毒袪瘴之物江湖是多氣濕寒温)¶
　(不時生破氣禦濕治寒温之物原隰是多風痺生理/風主痺之物山巖是多毒痢狐蠱生主毒治痢治蠱)¶
<pb:KR1d0062_WYG_002-6b>¶
　(勑狐之物先王察其所宜以治人之性命臟腑以别/君臣佐使其用之猶刑戮之於小人酒醪之於君子)¶
　(也故以是月畜百藥亦以是月斷薄刑决小罪鄭元/曰刑無有輕於墨者以純陽之月斷刑决罪與毋有)¶
　(壊墜義自相違夫是乾月也乾月之有决斷何傷乎/以百草方茂而有靡草之死即萬物榮懐有墨罪之)¶
　(决因材治之何亢之有易曰/小懲而大誡小人之福也)¶
蠶事畢后妃獻繭乃收繭稅以桑為均貴賤長㓜如一¶
以給郊廟之服¶
　(天子薦鞠衣則后獻繭亦無不可乎曰后不之廟也/之先蠶其可乎祭義云庶婦卒蠶奉繭以示於君遂)¶
　(以獻於夫人則后夫人不復獻繭也稅繭之法稅於/畿内士大夫各有公宫畆桑惟均成而賦之猶田之)¶
<pb:KR1d0062_WYG_002-7a>¶
　(有藳桔也鄭云稅於外命婦外命婦雖就公桑蠶室/而蠶猶收以近郊之稅什一而取之為郊廟之服也)¶
　(貴賤長㓜皆以桑為均桑均則稅一夫繭亦可以不/稅矣而稅之何也不稅則無取於供事者也外命婦)¶
　(稅繭嬪婦理而成之則外大小共有事也魯敬姜曰/王后親織元紞公侯之夫人加之以紘綖卿之内子)¶
　(為大帶命婦成祭服列士之妻加之以朝服自庶士/以下皆衣其夫社而賦事烝而獻功男女効績愆則)¶
　(有辟古之制/也義出於此)¶
是月也天子飲酎用禮樂¶
　(酎之為言稠也春酒届成稠而樂之饗以君臣節以/禮樂泰之盛也漢嘗酎春秋嘗酹皆云在廟葢禘祀)¶
　(畢慶賜行而天子以寢廟之燕通於朝宁尊/卑以位長㓜以序故不云朝廟而云禮樂也)¶
<pb:KR1d0062_WYG_002-7b>¶
孟夏行秋令則苦雨數來五榖不滋四鄙入保行冬令¶
則草木蚤枯後乃大水敗其城郭行春令則蝗蟲為災¶
暴風來格秀草不實¶
　　仲夏章第五¶
仲夏之月日在東井昏亢中旦危中(舊歴不用/改從今左)¶
　(冬至在牛初則夏至在斗三十二昏亢/初中旦婁十中云危中者舊書誤也)¶
仲夏之月日在參昏翼中旦東壁中¶
　(參伐十星在天漢之陽中距極九十二度參為天首/則尾為天尾故箕參之為兩至天地之至氣也凢萬)¶
<pb:KR1d0062_WYG_002-8a>¶
　(二千歳而後參箕反易至井尾則河漢更始矣芒種/之日日在畢十一度昏翼二度中旦室六度中此言)¶
　(夏至在參九度則與箕三度直參為白虎自夏至直/之則不為白虎也曰是司馬佐天子火政焉耳箕尾)¶
　(以昏出於東方箕為敖客主口舌尾為九子主君臣/斥絶不和仲夏之時萬物康豫讒謗易生天子謹其)¶
　(視聴以慎口舌則萋菲不生讒說殄行不作夫是日/晷極短晝刻極長八尺之表視地尺有五寸則是羲)¶
　(馭之還/侯也)¶
其日丙丁其帝炎帝其神祝融其蟲羽其音徴律中㽔¶
賓其數七其味苦其臭焦其祀竈祭先肺¶
　(蕤賓者應鐘益一之所生也律六寸三分三釐三毫/三絲其數五十七周語曰㽔賓以安靖神人獻酬交)¶
<pb:KR1d0062_WYG_002-8b>¶
　(酢是火徳之中氣也火徳發於太簇寖盛矣至蕤賓/而禮成萬物賓敬相見於上濩屬於下或曰隂徳㓜)¶
　(少陽老萎蕤不用故賓之又曰蕤繼也/賓導也言陽將退始導隂氣繼養物也)¶
小暑至螳螂生鵙始鳴反舌無聲¶
　(周訓曰芒種之日螳螂生又五日鵙始鳴又五日反/舌無聲螳螂不生是謂陰息鵙不始鳴奸令壅偪反)¶
　(舌有聲佞/人在側)¶
天子居明堂太廟乘朱路駕赤駵載赤旂衣朱衣服赤¶
玉食菽與雞其器髙以粗養壯佼¶
　(舉長大又曰養壯佼何也謂是死事之後孤荼㓜少/於是且壯矣㓜而長之壯而養之有才者舉之無才)¶
<pb:KR1d0062_WYG_002-9a>¶
　(者食之疆圉戎旅之事/固聖人之所時有也)¶
是月也命樂師修鞀鞞皷均琴瑟管簫執干戚戈羽調¶
竽笙竾簧飭鐘磬柷敔¶
　(修鞀鞞皷疑有闕字應者謂之修和者謂之均舞者/謂之執吹者謂之調節者謂之飭古之為樂者上本)¶
　(於天天廟在於南方張翼之陰距極百三十七度葢/有器府焉器府三十二星其器數禮樂所托故為樂)¶
　(者於是焉/備舉之也)¶
命有司為民祈祀山川百源大雩帝用盛樂乃命百縣¶
雩祀百辟卿士有益於民者以祈穀實¶
<pb:KR1d0062_WYG_002-9b>¶
　(為旱而雩禮之間出者雩以祈榖實則非間出者也/鄭元曰周以龍見而雩秋三月旱亦雩今雩以仲夏)¶
　(失之又云天子雩上帝諸侯以下雩上公周冬及春/夏雖旱禮有禱無雩其實夏之仲夏為周之孟秋陽)¶
　(氣癉極吁嗟以索之未為違令也公羊傳曰春秋言/雩則旱見言旱則雩不見其實旱不以祀廢雩不旱)¶
　(亦不以不雩廢祀故兼言之也有司以天子之命雩/及上帝百縣以天子之命祀及百辟卿士漢元始中)¶
　(詔天下百辟卿士有益於民者祀於社於是/文翁召信臣之倫咸稱祀不絶義亦本此)¶
是月也農乃登黍天子乃以雛嘗黍羞以含桃先薦寢¶
廟¶
　(仁人之誠也見其時物則焄蒿之心生一歳七薦皆/非其備物之謂也諸無薦菓者此云羞以含桃尚赤)¶
<pb:KR1d0062_WYG_002-10a>¶
　(之遺也正義曰/貴其先成也)¶
令民無艾藍以染無燒灰無暴布門閭無閉關市無索¶
挺重囚益其食¶
　(夏小正曰五月啟灌藍蓼言是月藍始可分恐專利/者先刈之毋暴布何也不以隂功干盛陽之事毋閉)¶
　(門閭無索關市何也是與冬至義反也古之閉關不/通商旅者為氷堅物戰行旅難越輕去其鄉故旅拒)¶
　(之不使夙往復便㑹訃譏其出入非為索賦也今已夏/至陽氣殚極萬物宣奮又留難之則衆志憤抑陰慝)¶
　(必作且是祼月也不宜重索先王憫其勞苦寛假是/月也則物來聚市不騰湧時之至也挺重囚挺舒之)¶
　(也讞既成矣又舒其四/體益其饔飱仁之至也)¶
<pb:KR1d0062_WYG_002-10b>¶
游牝别羣則縶騰駒班馬政¶
　(馬十有二月而生辰龍也午馬也辰月游牝于牧至/午月則駒騰矣馬孕則别羣貞之自然也教駣攻駒)¶
　(始就於閑廋人職曰掌十有二閑之政以阜馬佚特/教駣攻駒凡天子之馬十有二閑每閑二百一十六)¶
　(匹乾䇿之數也諸侯六閑大/夫四閑葢天子之大夫也)¶
是月也日長至陰陽爭死生分君子齋戒處必掩身毋¶
躁止聲色毋或進薄滋味毋致和節嗜欲定心氣百官¶
靜事毋刑以定晏陰之所成¶
　(晷短則日長矣晷長則日短矣長短相畸消息不居/故盛滿者聖人之大懼也夏至日晷尺有五寸晝漏)¶
<pb:KR1d0062_WYG_002-11a>¶
　(六十二刻此其勢不可復長矣陰陽之爭死生之分/在於晷刻聖人不能持其動而常待之以靜故敬者)¶
　(進退消長之所就理也仲夏五月一陰始生其卦為/姤姤者遇也柔之遇剛自下而上其勢方長剛之遇)¶
　(柔自老而退其勢必衰不知其生死之分陰陽之爭/而躁以應之心氣不定則精爽坐失矣故靜者陰陽)¶
　(死生之所從定也凢小人之勝君子其始不能遽勝/必示之以爭以視君子之動靜君子持之極靜則從)¶
　(死致生一應之以動則從生入死從死致生者奪其/精魄為我之神理金柅之繫也從生入死者以我之)¶
　(神理佐彼之精魄嬴豕之孚也象曰天下有風姤后/以施命誥四方施命之事曰為民祈祀曰祀百辟卿)¶
　(士曰通關梁達門閭曰益挺重囚曰崇禮樂曰班馬/政而其至要曰齋戒掩身澹泊定氣故通於靜專之)¶
　(事者則知天地陰/陽之所為治矣)¶
<pb:KR1d0062_WYG_002-11b>¶
　(鄭元曰易及樂緯春秋皆以夏至人主與八能之士/調樂五日今云止聲色過也其實調樂以為雩禘聲)¶
　(色不關八能鄭存/異義足相劑耳)¶
麈角解蟬始鳴半夏生木堇榮¶
　(麈陽也感陰至而角解麋陰也感陽至而角隕各其/義也周訓曰日夏至麈角解又五日蜩始鳴又五日)¶
　(半夏生鹿角不解兵戈不息蜩不/鳴貴人放逸半夏不生民多厲疾)¶
　(周禮柞氏掌攻草木及林麓夏至日令刋陽木而火/之冬至日合剥陰木而水之若欲其化也則春秋變)¶
　(其水火薙氏掌殺草春始生而萌之夏至而夷之秋/繩而芟之冬至而耜之若欲其化也則以水火變之)¶
　(月令在於是月則猶未言殺草木也季夏納葦材入/山行木毋有斬伐葢觀於麈角解而草木未落也非)¶
<pb:KR1d0062_WYG_002-12a>¶
　(大不可已不薙柞之甚/矣為月令者之仁也)¶
是月也毋用火南方可以居髙明可以逺眺望可以升¶
山陵可以處䑓榭¶
　(天子為是月也澹泊敬靜以定宴陰而不廢游觀何/也曰是非游觀也就爽塏焉以息精氣可以察庶姓)¶
　(之疾苦辨百族之佳惡易姤之九五曰以/杞包𤓰含章有隕自天亦於是取焉耳)¶
仲夏行秋令則雹凍傷榖道路不通暴兵來至行春令¶
則五榖晚熟百螣時起其國乃饑行冬令則草木零落¶
果實早成民殃於疫¶
<pb:KR1d0062_WYG_002-12b>¶
　　季夏章第六¶
季夏之月日在柳昏火中旦奎中(舊歴不用/改從今左)¶
季夏之月日在井昏角中旦婁中¶
　(小暑之日日在井十三度昏軫十二度中旦奎九度/中大暑在井二十七度發於積薪之陽天漢之東維)¶
　(也昏角八度中旦婁六度牽牛天桴見於東方/天子有道司馬得職則河皷光明天旗正直)¶
其日丙丁其帝炎帝其神祝融其蟲羽其音徴律中林¶
鐘其數七其味苦其臭焦其祀竈祭先肺¶
　(林鐘者黄鐘損一之所生也律長六寸數五十四是/在坤之初六六與九合黄鐘之妃也周語曰林鐘合)¶
<pb:KR1d0062_WYG_002-13a>¶
　(展百物俾莫不任肅純恪白虎通曰林者衆也萬物/成熟種類衆也或曰林君也言陰氣受任助蕤賓以)¶
　(君衆物也鐘為木徳三鐘之義至林鐘而成矣/故亦謂之函鐘言北地之壬林函載盡於此也)¶
溫風始至蟋蟀居壁鷹乃學習腐草為螢¶
　(夏小正正月鷹化為鳩五月鳩為鷹故於是學習矣/體貌既移則性習皆變性變矣而復習之則是習果)¶
　(變性也武人之變為君子有不須學者君子之變為/武人則習而已小正云鷹始摯始摯而言之何也諱)¶
　(煞之詞也腐草為螢木火之餘榮也周訓曰小暑之/日溫風至又五日蟋蟀居壁又五日鷹乃學習温風)¶
　(不至國無寛敎蟋蟀不居壁急迫之暴鷹不學習不/備戎盗大暑之日腐草化為螢又五日土潤溽暑又)¶
　(五日大雨時行腐草不化螢穀實鮮落土潤/不溽暑物不應罰大雨不時行國無恩澤)¶
<pb:KR1d0062_WYG_002-13b>¶
天子居明堂右个乘朱輅駕赤駵載赤旂衣朱衣服赤¶
玉食菽與雞其器髙以粗¶
命漁師伐蛟取鼉登龜取黿命澤人納材葦¶
　(周禮曰秋獻龜魚又曰凢取龜用秋時此以夏季用/之故鄭元疑誤也然介靈為甲配於離火不待秋成)¶
　(又周之八月為夏六月何誤乎葦至秋而挫矣以是/柔靱納而用之亦其時也君子之用小材也及其靱)¶
　(而已/矣)¶
是月也命四監大合百縣之秩芻以養犧牲令民無不¶
咸出其力以供皇天上帝名山大川四方之神以祀宗¶
<pb:KR1d0062_WYG_002-14a>¶
廟社稷之靈以為民祈福¶
　(四監主山林川澤之監也百縣之秩芻鄉遂之常藁/也天子取芻於百姓而導之曰此非飼尚方之産也)¶
　(將以供神祗之犧牲為爾百姓祈福且吾所得事皇/天上帝名山大川宗廟社稷者咸是百姓之力粢盛)¶
　(豆籩亦莫不繇是也周禮有芻秣之式通及閑圉此/獨就祭祀言之舉其大者隨季梁曰夫民神之主也)¶
　(聖人先成民而後致力於神故奉牲以告曰慱碩肥/腯謂民力之普存也謂其畜之碩大蕃滋也謂其不)¶
　(疾瘯蠡也謂其備腯咸有也奉盛以告曰潔粢豐盛/謂其三時不害而民和年豐也奉酒醴以告曰嘉栗)¶
　(㫖酒謂上下皆有嘉徳而無違心所謂馨香無讒慝/也故務其三時修其五敎親其九族以致其禋祀於)¶
　(是乎民和而神降之福今民各有心而鬼神乏主君/雖獨豐其何福之有季梁之論篤矣以此道民後世)¶
<pb:KR1d0062_WYG_002-14b>¶
　(猶有以穀易粃/飼鳬雁為樂者)¶
是月也命婦官染采黼黻文章必以法故無或差貸黑¶
黄蒼赤莫不質良毋敢詐偽以給郊廟祭祀之服以為¶
旗章以别貴賤等級之度¶
　(婦官典婦工者葢染人也白與黑謂之黼黒與青謂/之黻青與赤謂之文赤與白謂之章此不言白者白)¶
　(易見質毋敢偽也南方主飾飾為染采/旗常九斿鳥隼樂府皆南方之星也)¶
是月也樹木方盛乃命虞人入山行木毋有斬伐不可¶
以興土功不可以合諸侯不可以起兵動衆毋舉大事¶
<pb:KR1d0062_WYG_002-15a>¶
以摇養氣毋發令而待以妨神農之事也水潦盛昌神¶
農將持功舉大事則有天殃¶
　(神農者農神也神人合作則天子順治天子雖貴不/與鬼神爭治不可以舉大事而舉之上違天時下戾)¶
　(衆志不論其他但發令集衆衆集而時不與或有水/&KR1369;災傷疾疢間作則大事去矣故農神養氣不宜摇)¶
　(之農神持功不宜敗之發令而待人主之大戒也鄭/元曰農神土神也未為土徳亦為林木故命虞人勿)¶
　(伐亦一/義也)¶
是月也土潤溽暑大雨時行燒薙行水利以殺草如以¶
熱湯可以糞田疇可以美土疆¶
<pb:KR1d0062_WYG_002-15b>¶
　(此神農之持功也亦以養氣人主法之以蕃百榖以/蔚林麓周禮用之在夏至之月也言殺草不言斬木)¶
　(者葦則材矣木則末盡材也大/人之用也時遲闕)¶
季夏行春令則榖實鮮落國多風欬民乃遷徙行秋令¶
則丘濕水&KR1369;禾稼不熟乃多女災行冬令則風寒不時¶
鷹隼蚤摰四鄙入保¶
　(是遯月也遯逺小人不惡而嚴則無所取之何也君/子之治法度文章小人之治急功慕利法度明則喜)¶
　(功者止文章辨則言利者息聖人以車服明試庸君/子以持功養氣靖小人故其君子不怒小人無怨是)¶
　(遯之義也管夷吾曰南方曰日其時曰夏其氣曰陽/陽生火與氣其徳施舍修樂其事號令賞賜賦爵順)¶
<pb:KR1d0062_WYG_002-16a>¶
　(鄉謹修神祀量功賞賢以動陽氣九暑乃至時雨乃/降五榖百菓乃登此謂日徳夏行春政則風行秋政)¶
　(則水行冬政則落是故夏三月以丙丁發五政一曰/求有功發勞力者而舉之二曰開九墳發故屋辟故)¶
　(窌以假貸三曰令禁扇去笠毋扱挽除急漏田廬四/曰求有徳賜布施於民者而賞之五曰令禁&KR0431;殺禽)¶
　(獸飛鳥五政苟/時夏雨乃來也)¶
中央土其日戊巳¶
　(火休而盛徳在土也五行分旺各七十二日辰戌丑/未同分十八日而季夏火極金徳將生故此十八日)¶
　(土之正位也土在中央故火有以正其終金有以正/其始餘五十四日各兩戊巳土為散治今以敬仲諸)¶
　(篇考之五行之各七十三日則夏至之末候即為土/徳白露之初候未為金行又稽洪範則冬日下上七)¶
<pb:KR1d0062_WYG_002-16b>¶
　(十二日俱為風時亦屬土徳聖賢取義前後不齊/要以正閏歸餘規模造化敷錫民生其心一也)¶
其帝黄帝其神后土其蟲倮¶
　(黄帝軒轅氏軒轅十七星横亘太微五帝之中庭也/東自張西至柳星口距極七十五度黄龍之精也正)¶
　(義曰軒轅十七星主雨靁之神後宫之象也陰陽交/應激為雷電和為雨怒為風亂為霧凝為霜散為露)¶
　(聚為雲氣立為虹霓離為背璚分為抱珥二十四變/皆軒轅主之后土或以為黎或以為句龍又云句龍)¶
　(為社則不詳其義也亦謂之后土云耳倮者臝也畜/也臝畜三百六十馬為之長戴氏禮曰人也鄭元曰)¶
　(淺毛之屬如虎豹者非是其/在於易則稱牛也牛為后土)¶
其音宫律中黄鐘之宫其數五其味甘其臭香¶
<pb:KR1d0062_WYG_002-17a>¶
　(是林鐘也而謂中黄鐘之宫何也音中其宫非其律/也其律非是而音中之則謂之律中何也五部分律)¶
　(則皆有黄鐘之宫焉或曰是黄鐘之下宫也凢律吕/之數皆百有二十黄鐘之陽八十有一則其陰三十)¶
　(有九吕氏曰黄帝截管三寸九分為黄鐘曰舍少之/文是也凢制律之法薄厚異量侈弇異度因而叩之)¶
　(則五音異適非其數齊則其音均也八十一分為黄/鐘之陽三十九分為黄鐘之陰下比林鐘夫婦之數)¶
　(不相凟也劉安以陽月律左行其陰右轉二律兼布/六月逓分夏至之月亦謂音比黄鐘於此不合者此)¶
　(但論音所謂牛鳴窌中者也凢帝王聴樂皆貴和雅/而賤輕豓隋文帝初年惟奏黄鐘一調平陳之後獲)¶
　(宋齊舊器間為變聲有通蕤賓者然其朝廟所用惟/黄鐘耳及新樂既成萬寳常聞而唏嘘王令言聴而)¶
　(驚蹶卒以破壊為世所悲唐初奏樂太宗顧杜淹曰/禮樂者聖人縁物設敎耳治之隆替豈必繇此杜淹)¶
<pb:KR1d0062_WYG_002-17b>¶
　(引梁陳故事為對太宗又曰樂聲所感因人心生將/亡之政其民苦故聞樂而悲今梁陳諸曲俱在試為)¶
　(公奏公豈悲哉葢太宗猶有淫心焉當時魏徴亦在/惜不能諌卒兆武韋之禍開元而後樂有坐立二部)¶
　(不可坐立者乃隸雅樂其蕃部諸樂别為太蔟一均/噍殺特甚而政亦隨之故古稱黄鍾皆主寛平受數)¶
　(最多取音和雅如三寸九分之制别為權度在六十/律之至細或為子聲以劑變調未可遽為黄帝之所)¶
　(裁軒轅之/正音也)¶
　(管夷吾曰昔者黄帝以其緩急作五聲以正五鐘一/曰青鐘大音二曰赤鐘重心三曰黄鐘灑光四曰景)¶
　(鐘昧明五曰黒鐘隱常五聲既調乃立五行以正天/時作五官以正人位人與天調然後天地之美生其)¶
　(稱土徳曰中央曰土土徳實輔四時入出以風雨節/土益力土生皮肌膚其徳和平用均中正無私實輔)¶
<pb:KR1d0062_WYG_002-18a>¶
　(四時贏育長養收聚閉藏大寒乃極國家乃昌四方/乃服此謂歳徳考其意以七十二日分輔四時亦未)¶
　(為不可耳至於五鐘之中音/則决宅於季夏不可易也)¶
其祀中霤祭先心¶
　(祀中霤設主於牖下室中之神也古者複穴鑿霤而/晞祀從古也家主中霤而國主社心者家之中霤而)¶
　(國之/社也)¶
天子居太廟太室乘大路駕黄駵載黄旂衣黄衣食稷¶
與牛其器圜以閎¶
　(天子之純黄則自開皇始也圜以閎象寛中/也圜閎以下疑有缺文或備在季夏之令也)¶
<pb:KR1d0062_WYG_002-18b>¶
　(管夷吾曰春政七十二日畢睹丙子火行御天子出/令命行人内御令掘溝澮津舊塗發藏任賞君子修)¶
　(游馳以發地氣出皮幣令行人修春秋之禮於諸侯/通天下遇者兼和然則天無疾風草木奮鬱氣息民)¶
　(不疾而榮華蕃七十二日而畢睹戊子土行御天子出/令命左右司徒内御不誅不貞農事為敬大揚惠言)¶
　(寛刑死緩罪人出國司徒令順民功以養五榖君子/之靜居而農夫修其力極然則天為粤宛草木養長)¶
　(五榖秀大六畜具民財足上下親諸侯和七十二日/而畢睹内子火行御天子敬行急政旱札苖死民厲)¶
　(睹戊子土行御天子修宫室築臺榭君/危外築城郭臣殆亦各七十二日而畢)¶
　¶
　月令明義卷二¶
