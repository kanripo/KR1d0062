# -*- mode: mandoku-view; -*-
#+TITLE: 月令明義
#+DATE: 2015-08-24 22:10:30.464564
#+PROPERTY: ID KR1d0062
#+PROPERTY: BASEEDITION WYG    
#+PROPERTY: JUAN 卷三
<pb:KR1d0062_WYG_003-1a>¶
欽定四庫全書¶
　月令明義卷三¶
　　　　　　　　　　　　明　黄道周　撰¶
　　孟秋章第七¶
孟秋之月日在翼昏建星中旦畢中(舊厯不用/改從今左)¶
孟秋之月日在七星昏房中旦&KR0295;中¶
　(立秋之日日在栁九度昏氏二中旦胃八中栁之上/有文昌三台焉天子所賦湛露誦鳬鷖也於是則昏)¶
　(無星鳥矣張之九度天樞所直其北有牢内平焉天/子所敬慎刑獄也其南十四星曰天廟天子所重秋)¶
<pb:KR1d0062_WYG_003-1b>¶
　(嘗也日在七星則危葢屋出於東方天子/有道則土功不勤化落安寧人無咨怨)¶
其日庚辛其帝少皞其神蓐收其蟲毛其音商律中夷¶
則其數九其味辛其臭腥其祀門祭先肝¶
　(萬物説言於兄兑更新也少皞金天氏其子該為蓐/收或曰熟而將藏也毛蟲走之象茸者也商數七十)¶
　(二視宫數九九而去一故為之臣夷則者大吕損一/之所生也律長五寸六分其數五十一周語曰夷則)¶
　(所以詠歌九則平民無貳伶州鳩曰武王始克商以/二月癸亥夜陳未畢而雨以夷則之上宫畢之當辰)¶
　(辰在戌上故長夷則上宫命之曰羽夷則上生夾鐘/夾鐘卯也癸亥之明日甲子夘時畢陳日至當辰辰)¶
　(在姑洗辰加於戌去戌用辰寅加於申去申而用寅/故以夾鐘為宫黄鐘為角太蔟為徴姑洗為羽其去)¶
<pb:KR1d0062_WYG_003-2a>¶
　(大吕與夷則者志克商之數故不用商也然則周人/之樂皆無商聲與曰無商聲則何以為樂謂圜丘之)¶
　(長圜鐘方澤之長函鐘清廟之長黄鐘夷則陳而不/考也不考夷則則何謂之旋宫也曰圜鐘為宫黄鐘)¶
　(為角則大吕宜為商函鐘為宫南吕為羽則大吕亦/宜為商黄鐘既以大吕為角則又不得用夷則也過)¶
　(是三樂者則亦通用之矣辛腥者隂金之氣也君子/聞是氣以思禦亂斷制折衝之臣門者隂陽之合也)¶
　(且是時肝衰矣食辛腥不/傷肝藏亦仁人之事也)¶
涼風至白露降寒蟬鳴鷹乃祭鳥用始行戮¶
　(白露降蚤矣葢亦可以蚤也周訓曰立秋之日涼風/至又五日白露降又五日寒蟬鳴涼風不至無嚴政)¶
　(白露不降民多邪病寒蟬不鳴人皆力爭處暑之日/鷹乃祭鳥又五日天地始肅又五日禾乃登鷹不祭)¶
<pb:KR1d0062_WYG_003-2b>¶
　(鳥師旅無功天地不肅君臣/乃懈農不登穀暖氣為災)¶
天子居總章左个乗戎輅駕白駱載白旂衣白衣服白¶
玉食麻與犬其器廉以深¶
　(總章西堂左个南偏也謂是赤白所㑹法度明章也/夷則之法平以明總章之器廉以深何也法以隂而)¶
　(導陽器以陽/而養隂也)¶
是月也以立秋先立秋三日太史謁之天子曰某日立¶
秋盛徳在金天子乃齋立秋之日天子親帥三公九卿¶
諸侯大夫以迎秋於西郊還反賞軍帥武人於朝¶
<pb:KR1d0062_WYG_003-3a>¶
　(古之迎秋者以為日在西陸則&KR0295;畢旄䍐昏出於東/方故以是而賞武士布威令然亦可以降矣齋而親)¶
　(帥出於酉郊不已過乎曰賔餞何殊仁義之用一也/周末則無寒嵗赧獻之與妥歡猶之靡草也以明武)¶
　(則絀於内以明㫁則絀於外乾而坤㢲則其勢墮矣/故兑悦人者也商兑之慶則非悦人者也物之未成)¶
　(而厲之則以為暴已壯而穉之則足以為禍故又迎/之迎之敬之至也還賞軍帥則是古者三軍六師之)¶
　(治也古之為軍帥者則皆其公卿大夫詩書禮樂之/宗焉而武人之何也謂是僕御而下司右之屬也)¶
天子乃命將帥選士厲兵簡練桀俊専任有功以征不¶
義詰誅暴慢以明好惡順彼逺方¶
　(命將帥選士厲兵於禮無加焉何也曰是將帥之辜/也公卿大夫不懋其禮樂宏其教化使不義者翹起)¶
<pb:KR1d0062_WYG_003-3b>¶
　(暴慢洊作自卿而下至於牧伯乃凶服致觳請命而/討之則何合樂合吹之有乎謂是長大壯佼者則蒐)¶
　(苗獮狩鉦鼓之所命也天子又坐總章而致之先賞/於朝則其罰也繇此矣詩曰順彼長道屈此羣醜則)¶
　(猶是頖宫也天子曰/明堂諸侯曰頖宫)¶
　(臣按月令迎秋之下遂言選士厲兵迎春之下但言/道民勸農至三月始聘名士禮賢者何也是兵寓於)¶
　(農也春修耒耜秋持戈矛井邑丘甸凢在郊圻二百/里之内為田六百四同當一百六十餘萬家以丘甸)¶
　(出車之法計之當為五十餘軍天子所用不過六鄉/之衆鄉為一軍七萬五千人未及七分之一也五百)¶
　(里之内實賦三百一十六里為提封十萬井定賦六/萬四千井戎馬四千匹兵車千乗以毎乗甲士三人)¶
　(卒七十二人計之此七萬五千人不勞出於一封之/外是以天子而用千乗之師十僅取一未煩列國蕃)¶
<pb:KR1d0062_WYG_003-4a>¶
　(衛之也平居簡練其征討張皇又不得十之三四先/王特虞其驕惰呰窳故以蒐苗猶狩作而厲之如列)¶
　(國之内有盜賊奸宄非諸侯不庭者又不煩天子六/鄉之衆明矣然則専任有功征不義明好惡順逺方)¶
　(何也天子用師不出畿甸之外四方嚮化在萬里之/内用師於五百里之内鄉遂縣都各聯其賦芻稍食)¶
　(不勞轉餽故古者有用師之法而無饋餉之法推百/里以知千里推一國以知天下専任桀俊而四夷來)¶
　(庭明義去利則逺人賔服故/春秋式序而文質斌美也)¶
是月也命有司修法制繕囹圄具桎梏禁止姦慎罪邪¶
務摶執命理瞻傷察創視折審㫁決獄訟必端平戮有¶
罪嚴㫁刑天地始肅不可以贏¶
<pb:KR1d0062_WYG_003-4b>¶
　(君子行法小人行意觀鷙鳥之擊知其下必有傷膚/創肉折肌及筋者矣端平何也先察其端叩而平之)¶
　(葢自是平也贏委也鄭元曰懈也或曰陽道常饒隂/道常乏天地已肅隂不可贏葢盡察之不留其餘易)¶
　(曰山上有火旅君子以明慎用刑而不留獄則是不/贏矣先王之先兵而後刑何也兵刑之大者也明刑)¶
　(則可以不兵而書曰克詰戎兵勿知庶獄/何也兵者天子之事理者士師之事也)¶
是月也農乃登穀天子嘗新先薦寢廟命百官始收斂¶
完隄防謹壅塞以備水潦修宫室坏垣牆補城郭¶
　(春令云修利堤防道達壅塞於是完謹之春秋之義/得相起也詩曰我稼既同上入執宫功是十月也則)¶
　(不已蚤乎曰氣有早晚/視其農事則亦已備矣)¶
<pb:KR1d0062_WYG_003-5a>¶
是月也毋以封諸侯立大官毋以割地行大使出大幣¶
　(是否月也易曰天地不交否君子以儉徳辟難不可/榮以祿夫辟難辭禄則是君子之事也天子何辟之)¶
　(有天子命禄則天子有道而猶且禁其封立不行大/使不出大幣何也曰是斂藏之義也鷹隼始鷙民有)¶
　(厲心上易其爵禄則下玩其功名且是斬刈自樹者/不得已而命之下無以侈上無以喜必有殊割以討)¶
　(武功則圭田采地絀無以繼也古之有功者或自軍/佐以至軍帥自下軍以至上軍車服之庸則已過矣)¶
　(論定而賞雖不踰時猶之清廟明堂焉告於禘嘗而/後賚之慎重之至也天子以是月封邑出地則必有)¶
　(喜事之臣輕任勞逺以投上好而變其典章故君子/歛徳以慮専功之禍小來之義則於是焉取之也鄭)¶
　(元曰嘗出田邑而此不封失於古義夫夏七/月周之九月嘗或以畢矣何為其失古義也)¶
<pb:KR1d0062_WYG_003-5b>¶
孟秋行冬令則隂氣大勝介蟲敗穀戎兵乃來行春令¶
則其國乃旱陽氣復還五穀無實行夏令則國多火災¶
寒熱不節民多瘧疾¶
　(行爵出禄盛用禮樂闢闗挺囚升高晀逺則是夏令/也省囹圄去桎梏禁肆掠止訟獄𤼵倉廩出幣帛則)¶
　(是春令也天子之令征伐禮樂庶民之令謡歌/訟獄中於其節則隂陽無權是在行之者耳)¶
　　仲秋章第八¶
仲秋之月日在角昏牽牛中旦觜觿中(舊不用/改從左)¶
仲秋之月日在翼昏箕中旦參中¶
<pb:KR1d0062_WYG_003-6a>¶
　(白露之日日在翼二度則昏尾五度中旦畢十一度/中翼為羽翮主逺客亦天之樂府也中星距極百四)¶
　(度北為郎位天子之近臣也日在翼十七則昏東壁/見於東方壁主文章三四度而上是為天筞天子有)¶
　(道則貴文士重道術/土功不煩賢人其昌)¶
其日庚辛其帝少皞其神蓐收其蟲毛其音商律中南¶
吕其數九其味辛其臭腥其祀門祭先肝¶
　(南吕者太蔟損一之所生也律長五寸三分三釐三/毫數四十八周語曰南吕以贊陽秀物或曰隂氣旅)¶
　(助夷則任成萬物也其實三吕者皆金也酉為中金/故南之南者離也酉與寅合一百二十天地之中律)¶
　(也/)¶
<pb:KR1d0062_WYG_003-6b>¶
盲風至鴻雁來元鳥歸羣鳥養羞¶
　(盲風疾風也鴻雁來自北來也元鳥歸蟄也養羞畜/食也夏小正曰丹鳥羞白鳥丹鳥謂丹良白鳥謂蚉)¶
　(蚋也其謂之鳥者重其養也有翼者為鳥羞也者進/也不盡食也周訓曰白露之日鴻雁來又五日元鳥)¶
　(歸又五日羣鳥養羞鴻雁不來逺人背畔元/鳥不歸室家離散羣鳥不養羞羣臣驕慢)¶
天子居總章太廟乗戎路駕白駱載白旂衣白衣服白¶
玉食麻與犬其器廉以深¶
是月也養衰老授几杖行糜粥飲食乃命司服具飭衣¶
裳文繡有恒制有大小度有長短衣服有量必循其故¶
<pb:KR1d0062_WYG_003-7a>¶
冠帶有常乃命有司申嚴百刑斬殺必當毋或枉撓枉¶
撓不當反受其殃¶
　(正義曰是月乃論養老及章物服采之事又及於刑/戮者葢事起於七月此特申明之耳今攷其意章服)¶
　(以慶君子刑戮以威小人養老以教孝弟孝弟立而/後慶威行慶威行而君子小人各得其序然後神明)¶
　(可得而享也記曰有虞氏養國老於上庠養庶老於/下庠夏后氏養國老於東序養庶老於西序殷人養)¶
　(國老於右學養庶老於左學周人養國老於東膠養/庶老於虞庠虞庠在西郊則即西膠也為其祖虞也)¶
　(故稱虞庠又曰凢養老有虞氏以燕禮夏后氏以饗/禮殷人以食禮周人修而兼用之今之所存者獨鄉)¶
　(飲酒耳養老之禮廢則子弟易其父兄庶姓慢其長/上驕奢洊出而叛亂滋起章服不足以勸刑戮不足)¶
<pb:KR1d0062_WYG_003-7b>¶
　(以威而天下乃亂矣有王者作必重養老之令養老/必自七十而上不服官政春秋吉日畢在庠序王者)¶
　(而下親為餽酳孤獨以降始給糜粥八十而上各給/爵帛鄉里貴人不先耆老九十而上日修於官有司)¶
　(致問不分庶姓行之信久而後慶威可効也漢文帝/元年詔曰方春和時草木羣生之物皆有以自樂而)¶
　(吾百姓鰥寡孤獨窮困之人或阽於死亡而莫之省/憂為民父母將何如其議所以賑貸之又詔曰老者)¶
　(非帛不煖非肉不飽今嵗首不時使人存問長老又/無布帛酒肉之賜將何以佐天下子孫孝養其親今)¶
　(聞吏稟當受鬻者或以陳粟豈稱養老之意哉其令/縣道年八十以上賜米人月一石肉十斤酒五斗九)¶
　(十以上加布帛人一疋絮三斤賜物及當稟鬻者長/吏閲視丞若尉致不滿九十者嗇夫令史致二千石)¶
　(遣都吏循行不稱者督之刑者及有罪耐以上不用/此令是當文帝時富庶使然然當平時無事之國嘗)¶
<pb:KR1d0062_WYG_003-8a>¶
　(試行之以漸其餘雖催科不行斬殺不用可也豈必/俟紅朽而後施其糜粥哉孝武元年夏亦有受粥佐)¶
　(孝之令皆本/孝文故不錄)¶
是月也乃命宰祝循行犧牲視全具案芻豢瞻肥瘠察¶
物色必比類量大小視長短皆中度五者備當上帝其¶
饗¶
　(三月已登其數矣授充人而芻之至此則有度矣五/方所用各有毛物陽事用騂隂事用黝外毁用尨大)¶
　(小以體長短以/角宰祝之事也)¶
天子乃難以達秋氣以犬嘗麻先薦寢廟¶
<pb:KR1d0062_WYG_003-8b>¶
　(春曰畢之秋曰達之何也春氣動而苦泄秋氣凝而/苦滯也春木始旺至於辰月與土相沴人有渫泄之)¶
　(禍故為難以畢之秋金始旺至於酉月湫滀不達人/多病肺故為難以達之先王之愛人也必有見於未)¶
　(然者焉非劇也春分而後秋分而前陽氣憤盈萬物/不能自藏以喪其精魄聖人必無以愓之曰是有主)¶
　(火者燔灼其間日夕紏䖍則既或治之不可不慎也/故難者聖人之所教慎也且謂如是而後兩社不戒)¶
　(土功可/作也)¶
是月也可以築城郭建都邑穿竇窖修倉囷乃命有司¶
趣民收斂務畜菜多積聚乃勸種麥毋或失時其有失¶
時行罪無疑¶
<pb:KR1d0062_WYG_003-9a>¶
　(明堂禮曰仲秋農隙民畢入於室曰時殺將至毋罹/其灾此託於䕶民者也則不如豳風之情也豳風至)¶
　(十月塞向墐户曰入室處是亥月也於是酉月但趣/收斂而已而築城郭建都邑不已蚤乎曰是經始也)¶
　(以其時則可矣秋氣已達不犯農神之怒然且畜租/種麥則是以豳風為周令也或曰豳候已晚洛候已)¶
　(蚤八月其穫則是未晚也經始之則可矣收斂未畢/而趣築城郭建都邑兩時不得又因而罪之則是聖)¶
　(人不/為也)¶
是月也日夜分雷始收聲蟄蟲坏户殺氣浸盛陽氣日¶
衰水始涸¶
　(鄭云水猶未涸也辰角見而雨畢天根見而水涸古/者孟冬日在心尾氐晨見於東方於是水涸今日在)¶
<pb:KR1d0062_WYG_003-9b>¶
　(翼軫秋潦未收故古今之占候不可膠柱也其名物/躔次分野則固殊義矣蟄蟲振白露下水始涸皆先)¶
　(月而言之何也明氣有蚤晚則節或上行節上行則/閏在前月也周訓曰秋分之日雷始收聲又五日蟄)¶
　(蟲坏户又五日水始涸雷不收聲諸侯淫佚/蟄蟲不坏户民靡有賴水不始涸甲蟲為害)¶
日夜分則同度量平權衡正鈞石角斗甬¶
　(權量之難齊也亦猶之日夜春秋二分漏刻雖同而/南北極差積盈十數今赤道平分各九十一度三十)¶
　(一分而春分前交秋分後交各差二度四十分非聖/人則不能齊也假令權量之間皆九十一銖差二銖)¶
　(四十黍九十一升差二升四十勺聖人亦以贏縮寘/之矣天虚地謙人競其間公朝銖錙閭閻鉅萬先王)¶
　(於春秋二分致嚴於度量權衡鈞石/斗甬之事所以慮民者深且至矣)¶
<pb:KR1d0062_WYG_003-10a>¶
是月也易闗市來商旅納貨賄以便民事四方來集逺¶
鄉皆至則財不匱上無乏用百事乃遂¶
　(易平也孟子曰闗譏不征市㕓不税則天下之商皆/悦願藏其市矣傳曰來百工則財用足貨賄者小人)¶
　(之事/也)¶
凢舉大事毋逆大數必順其時慎因其類¶
　(二氣時也五行類也二五因民布於嵗月六隂六陽/凢十二卦七十二候是為大數是在於易觀之卦也)¶
　(易曰風行地上觀先王以省風觀民設教於是有觀/之道八焉養衰老授几杖行糜粥一也飭衣裳文繡)¶
　(制度二也申明刑殺必當三也察犧牲物色四也築/城郭穿竇窖收斂積聚五也同平正角六也易闗市)¶
<pb:KR1d0062_WYG_003-10b>¶
　(來商旅七也難達秋氣神道設教八也先王以是八/者順時因類叶於民心雖舉大事動大衆可也觀曰)¶
　(盥而不薦有孚顒若舉大事動大衆未有不時而/孚於民者也故觀與大壯隂陽之數互相反也)¶
仲秋行春令則秋雨不降草木生榮國乃有恐行夏令¶
則其國乃旱蟄蟲不藏五穀復生行冬令則風災數起¶
收雷先行草木蚤死¶
　　季秋章第九¶
季秋之月日在房昏虚中旦栁中(舊厯不用/改從今左)¶
季秋之月日在角昏牽牛中旦東井中¶
<pb:KR1d0062_WYG_003-11a>¶
　(寒露之日日在軫十二度昏斗十度中旦井十三度/中軫亦好風於是乃風矣日庳使然非軫之為也凢)¶
　(風雨寒暑皆生於日不生於星猶治亂清濁皆生於/君不生於民也角二星南距極九十七度天王帝庭)¶
　(也瑶光所直太陽門在焉日在角九度則昏牛二度/中旦井二十七度中與日相對婁六度見於東方婁)¶
　(北十一星為天將又西北為𫝊舍/天子有道則將軍不動𫝊舍肅若)¶
其日庚辛其帝少皞其神蓐收其蟲毛其音角律中無¶
射其數九其味辛其臭腥其祀門祭先肝¶
　(無射夾鍾損一之所生也律長四寸九分五釐五毫/數四十五周語無射所以宣布喆人之令徳示小民)¶
　(軌儀白虎通曰射者終也言萬物隨陽而終復隨隂/而起無有終已其實無射者火徳之大究也火生於)¶
<pb:KR1d0062_WYG_003-11b>¶
　(太蔟盛於蕤賔至無射而究矣聖人以其徳盛也復/繹思之曰是無射也攷其律數則是圖蓍之所終始)¶
　(也/)¶
鴻雁來賔爵入大水為蛤鞠有黄華豺乃祭獸戮禽¶
　(來賔遰也遰者留也周訓曰寒露之日鴻雁來賔又/五日雀入大水為蛤又五日菊有黄華鴻雁不賔小)¶
　(民不服雀不入大水失時之極菊無黄華土不稼穡/霜降之日豺乃祭獸又五日草木黄落又五日蟄蟲)¶
　(咸俯豺不祭獸爪牙不良草木不黄/落是為愆陽蟄蟲不俯民多病尫)¶
天子居總章右个乗戎路駕白駱載白旂衣白衣服白¶
玉食麻與犬其器廉以深¶
<pb:KR1d0062_WYG_003-12a>¶
是月也申嚴號令命百官貴賤無不務内以㑹天地之¶
藏無有宣出¶
　(吝嗇者人之恒質貴人之務藏甚於小民小民則無/可宣出者矣而又申教之何也為貴穀也五穀正熟)¶
　(民易於貿易陶冶鹽鐡取於麻枲六畜之贏足相往/也而輕用五穀則往遂不反以遂長夏是乃病矣故)¶
　(禁之又嚴禁之/是貴穀之令也)¶
乃命冡宰農事備收舉五穀之要藏帝籍之收於神倉¶
祇敬必飭¶
　(農事備收舉時也舉五穀之要掌㑹也如是則冡宰/司徒相為治也少宰月終舉羣吏之要是其一事耳)¶
<pb:KR1d0062_WYG_003-12b>¶
　(藏帝籍之收於神倉凢宫伯酒正粢盛之需亦於是/舉焉周禮之屬則未有専舉也謂是帝籍不敢不専)¶
　(舉者故曰乃命冡宰冡宰之於月令特取之矣凢月/令之事掌於太史一命太尉一命司空一命冢宰則)¶
　(是三公也三代之制兼採焉而冡宰綦/重冡宰飭神倉則天下之倉庾不涸)¶
是月也霜始降則百工休乃命有司曰寒氣總至民力¶
不堪其皆入室¶
　(勞民也豳風則在十月矣明堂禮在/八月小人終嵗勤勞亦何寧處之有)¶
上丁命樂正入學習吹¶
　(春夏以舞秋冬以吹舞以導其陽吹/以導其隂舞通於征伐吹通於禮樂)¶
<pb:KR1d0062_WYG_003-13a>¶
是月也大饗帝嘗犧牲告備于天子¶
　(仲夏大雩祈也是月大饗報也饗非為雩也天子奉/天致事百神不以不旱而輟雩則不以不熟而輟報)¶
　(故夏有輟雩而秋無輟饗上帝曰饗饗廟曰嘗月令/四時不言享廟則皆以配帝也春秋四時皆言享廟)¶
　(諸侯之事也鄭元曰嘗犧牲告備謂是嘗于羣神猶/夏之雩于百辟也然則大饗之非祫禘何義也祫禘)¶
　(嵗義也舉月令/則未舉嵗義也)¶
命諸侯制百縣為來嵗受朔日與諸侯所税於民輕重¶
之法貢職之數以逺近土地所宜為度以給郊廟之事¶
無有所私¶
<pb:KR1d0062_WYG_003-13b>¶
　(天子畿方千里制百里者百去其山藪城郭為百里/者六十有四為田六十四萬井當五百七十六萬夫)¶
　(所耕之地古以三則定地十畝取一家任二人則千/里之内五萬七千六百萬畝可得五千七百六十萬)¶
　(畝之入千一百五十二萬夫之任酌其逺近輕重定/賦相其土宜土㑹以為桑柘麻枲葭葦魚臝梓材之)¶
　(所從出取其精者以供郊廟經費賞賚之需其餘以/施於公卿大夫士庶人在官者及於百縣之長廩禄)¶
　(圭采天子一無所私所慮者百縣諸侯自為肥瘠定/賦不均施禄不平故先三月而定之以較其贏縮恊)¶
　(其出入示慶讓也井地既廢疆界不分富屋隠民俱/不可問今不能盡如古但以千里之地再半古人之)¶
　(算為田三十二萬井二萬八千八百萬畝二百八十/八萬夫所耕之地二十分用一猶得千四百四十萬)¶
　(畝之入一百四十四萬夫之任為治之法先正其畿/内而後以及其諸侯則法制定而怨爭息也從此定)¶
<pb:KR1d0062_WYG_003-14a>¶
　(制以施於象魏不過三月不為蚤矣是戌月也在易/為剥剥曰上以厚下安宅君子居上有郊廟之祀百)¶
　(執事之賦不得不下取於民取於民而不定為之制/則衆共剥下下欺其上牆高基鋭傾覆因之矣剥之)¶
　(上爻為宗廟五隂供賦以奉一陽魚貫之序百/辟共闕故下無剥牀之凶中無剥膚之患也)¶
是月也天子乃教於田獵以習五戎班馬政令僕及七¶
騶咸駕載旌旐授車以級整設于屏外司徒搢朴北面¶
誓之天子乃厲飾執弓挾矢以獵命主祠祭禽于四方¶
　(僕戎御之屬七騶謂趣馬駕税之官授車以級謂載/旌旐者各以官次也屏天文所謂外屏也周禮大司)¶
　(馬中春教振旅以旗致民列如戰陳王執路鼓諸侯/執賁鼔軍將執晉師帥執提旅帥執鼙卒長執鐃兩)¶
<pb:KR1d0062_WYG_003-14b>¶
　(司馬執鐸公司馬執鐲教坐作進退疾徐疏數之節/遂以蒐田有司表貉誓民誓曰無干車無自後射鼓)¶
　(遂圍禁火弊獻禽以祭社中夏教茇舍如振旅之陳/撰車徒讀書契辨號名之用帥以門縣鄙以名家以)¶
　(號鄉以州野以邑各象其事以辨軍之夜事遂以苗/田如春蒐之法中秋教治兵如振旅之陳辨其旗物)¶
　(王載太常諸侯載旂軍吏載旗師都載旜卿遂載物/郊野載旐百官載旟各書其事與號其他皆如振旅)¶
　(遂以獮田如春蒐之法羅弊致禽以祀祊所謂主祀/祭禽者也凢蒐田教以軍節茇舍教以聽聲獮田教)¶
　(以辨色因時辨治也中冬大閲虞人萊其野百步為/表凢三表又五十步為表司馬建旗于後表之中羣)¶
　(吏以五物率民陳車徒如振旅之陳皆坐聽誓于陳/前斬牲以狥左右曰不用命者斬之乃為坐作擊刺)¶
　(之法遂以狩田致禽饁獸入獻禽以享烝其詳在司/馬職中凢春冬有誓夏秋不誓此云司徒搢朴北面)¶
<pb:KR1d0062_WYG_003-15a>¶
　(誓之與冬狩異義又云載旌旐授車以級與秋狩同/文者月令酌司馬之法於嵗秋一舉以順天道且欲)¶
　(畢意於禮樂也宋子罕曰天生五材民並用之誰能/去兵古之聖人雖在平世未嘗忘戰詳觀司馬致民)¶
　(致禽辨聲辨色鼓行衛枚命賞命罰於戰勝之數一/一具備如云前後有屯百步有司巡其前後險野人)¶
　(為主易野車為主大獸公之小禽私之皆簡切明至/誠繇其道可以不敗故觀於辰月合樂之文爰及季)¶
　(秋厲飾之事而古/今治道燦然見矣)¶
是月也草木黄落乃伐薪為炭蟄蟲咸俯在内皆墐其¶
户乃趣獄刑毋留有罪收禄秩之不當供養之不宜者¶
　(供養之不宜鄭元云如貪嗜熊蹯之屬非常食也或/曰收執也禄秩不當則已濫供養不宜則已侈故皆)¶
<pb:KR1d0062_WYG_003-15b>¶
　(收去之亦貴揫斂也周禮宫伯膳人饔人各/有宜物或謂收其不宜象於黄落以逮下也)¶
是月也天子以犬嘗稻先薦寢廟¶
季秋行夏令則其國大水冬藏殃敗民多&KR0864;嚏行冬令¶
則國多盜賊邊竟不寧土地分裂行春令則煖風來至¶
民氣懈惰師興不居¶
　(管夷吾曰西方曰辰其時曰秋其氣曰隂隂生金與/甲其徳憂哀靜正嚴順居不敢淫佚其事號令毋使)¶
　(民淫暴順旅聚収量民資畜聚賞羣幹聚羣才百物乃/収使民不怠所惡必察所欲必得我信則克此謂辰)¶
　(徳辰掌收收為隂秋行春政則榮行夏政則水行冬/政則耗是故秋三月以庚辛日𤼵五政一政曰禁博)¶
<pb:KR1d0062_WYG_003-16a>¶
　(簺圉小辨鬭譯跽二政曰毋見五兵之刃三政曰慎/旅農趣收聚四政曰補缺塞坼五政曰修牆垣周門)¶
　(閭五政苟時/則五穀皆入)¶
　(又曰戊子令畢睹庚子金行御天子出令命宗祝選/禽獸之禁五穀之先熟者而薦之祖廟與五祀鬼神)¶
　(享其氣焉君子食其味焉然則涼風至白露下天子/出令命左右司馬衍組甲厲兵合什為伍以修于四)¶
　(境之内諛然告民有事所以待天地之殺斂也然則/晝炙陽夕下露五地競環五穀隣熟草木茂實嵗農)¶
　(豐年大有七十二日而畢睹庚子金行御天子攻山/擊石有兵作戰而敗士死喪執政亦七十二日而畢)¶
　¶
　¶
<pb:KR1d0062_WYG_003-16b>¶
　¶
　¶
　¶
　¶
　¶
　¶
　¶
　月令明義卷三¶
